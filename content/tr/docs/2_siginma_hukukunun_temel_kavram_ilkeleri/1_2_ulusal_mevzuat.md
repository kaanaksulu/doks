---
title: "1.2. Ulusal Mevzuat"
description: ""
lead: ""
date: 2022-02-22T00:09:26+03:00
lastmod: 2022-02-22T00:09:26+03:00
draft: false
images: []
menu:
  docs:
    parent: "2_siginma_hukukunun_temel_kavram_ilkeleri"
weight: 7
toc: true
---

## T.C. 1982 Anayasası
### Madde 10 - Kanun önünde eşitlik;
Herkes, dil, ırk, renk, cinsiyet, siyasi düşünce, felsefi inanç, din, mezhep ve benzeri sebeplerle ayrım gözetilmeksizin kanun önünde eşittir.
(...)
Devlet organları ve idare makamları bütün işlemlerinde kanun önünde eşitlik ilkesine uygun olarak hareket etmek zorundadırlar.
### Madde 11 - Anayasanın bağlayıcılığı ve üstünlüğü;
Anayasa hükümleri, yasama, yürütme ve yargı organlarını, idare makamlarını ve diğer kuruluş ve kişileri bağlayan temel hukuk kurallarıdır.
Kanunlar Anayasaya aykırı olamaz.
### Madde 12 - Temel hak ve hürriyetlerin niteliği;
Herkes, kişiliğine bağlı, dokunulmaz, devredilmez, vazgeçilmez temel hak ve hürriyetlere sahiptir.
### Madde 13 - Temel hak ve hürriyetlerin sınırlanması;
Temel hak ve hürriyetler, özlerine dokunulmaksızın yalnızca Anayasanın ilgili maddelerinde belirtilen sebeplere bağlı olarak ve ancak kanunla sınırlanabilir. Bu sınırlamalar, Anayasanın sözüne ve ruhuna, demokratik toplum düzeninin ve lâik Cumhuriyetin gereklerine ve ölçülülük ilkesine aykırı olamaz.
### Madde 16 - Yabancıların durumu;
Temel hak ve hürriyetler, yabancılar için, milletlerarası hukuka uygun olarak kanunla sınırlanabilir.
### Madde 17 - Kişinin dokunulmazlığı, maddi ve manevi varlığı;
Herkes, yaşama, maddi ve manevi varlığını koruma ve geliştirme hakkına sahiptir.
Tıbbi zorunluluklar ve kanunda yazılı haller dışında, kişinin vücut bütünlüğüne dokunulamaz; rızası olmadan bilimsel ve tıbbi deneylere tabi tutulamaz.
Kimseye işkence ve eziyet yapılamaz; kimse insan haysiyetiyle bağdaşmayan bir cezaya veya muameleye tabi tutulamaz (...)
### Madde 19 - Kişi hürriyeti ve güvenliği;
Herkes, kişi hürriyeti ve güvenliğine sahiptir.(...)
### Madde 40 - Temel hak ve hürriyetlerin korunması;
Anayasa ile tanınmış hak ve hürriyetleri ihlal edilen herkes, yetkili makama geciktirilmeden başvurma imkanının sağlanmasını isteme hakkına sahiptir.
Devlet, işlemlerinde, ilgili kişilerin hangi kanun yolları ve mercilere başvuracağını ve sürelerini belirtmek zorundadır.
Kişinin, Resmî görevliler tarafından vaki haksız işlemler sonucu uğradığı zarar da, kanuna göre, Devletçe tazmin edilir. Devletin sorumlu olan ilgili görevliye rücu hakkı saklıdır.
### Madde 74 - Dilekçe, bilgi edinme ve kamu denetçisine başvurma hakkı;
Vatandaşlar ve karşılıklılık esası gözetilmek kaydıyla Türkiye’de ikamet eden yabancılar kendileriyle veya kamu ile ilgili dilek ve şikayetleri hakkında, yetkili makamlara ve Türkiye Büyük Millet Meclisine yazı ile başvurma hakkına sahiptir. 
Kendileriyle ilgili başvurmaların sonucu gecikmeksizin, dilekçe sahiplerine yazılı olarak bildirilir.
Herkes, bilgi edinme ve kamu denetçisine başvurma hakkına sahiptir.
### Madde 90 - Milletlerarası andlaşmaları uygun bulma;
Türkiye Cumhuriyeti adına yabancı devletlerle ve milletlerarası kuruluşlarla yapılacak andlaşmaların onaylanması, Türkiye Büyük Millet Meclisinin onaylamayı bir kanunla uygun bulmasına bağlıdır.
(...)
Usulüne göre yürürlüğe konulmuş Milletlerarası andlaşmalar kanun hükmündedir. Bunlar hakkında Anayasaya aykırılık iddiası ile Anayasa Mahkemesine başvurulamaz. Usulüne göre yürürlüğe konulmuş temel hak ve özgürlüklere ilişkin milletlerarası andlaşmalarla kanunların aynı konuda farklı hükümler içermesi nedeniyle çıkabilecek uyuşmazlıklarda milletlerarası andlaşma hükümleri esas alınır.

## 6458 Sayılı Yabancılar Ve Uluslararası Koruma Kanunu
{{< alert icon="✔" text="Avrupa Birliği Muktesabatına ve Avrupa İnsan Hakları Mahkemesi kararlarına uyum sağlama hedefi ile hazırlanan Yabancılar ve Uluslararası Koruma Kanunu 11.04.2013 tarihinde Resmi Gazete’de yayımlanmış ve 2014 yılında yürürlüğe girmiştir. Kanun, Amaç, Kapsam, Tanımlar ve Geri Gönderme Yasağı, Yabancılar, Uluslararası Koruma, Yabancılar ve Uluslararası Korumaya İlişkin Ortak Hükümler ve Göç İdaresi Başkanlığı olmak üzere beş kısımdan oluşmaktadır. Yabancılar ve Uluslararası Koruma Kanunu, Türkiye Cumhuriyeti Devleti tarihinde sığınma alanında düzenlenmiş olan ilk ve tek yasa olma özelliğini taşımaktadır." />}}
### Madde 1 - Amaç;
Bu Kanunun amacı; yabancıların Türkiye’ye girişleri, Türkiye’de kalışları ve Türkiye’den çıkışları ile Türkiye’den koruma talep eden yabancılara sağlanacak korumanın kapsamına ve uygulanmasına ilişkin usul ve esasları düzenlemektir. 
### Madde 2 - Kapsam;
Bu Kanun, yabancılarla ilgili iş ve işlemleri; sınırlarda, sınır kapılarında ya da Türkiye içinde yabancıların münferit koruma talepleri üzerine sağlanacak uluslararası korumayı, ayrılmaya zorlandıkları ülkeye geri dönemeyen ve kitlesel olarak Türkiye’ye gelen yabancılara acil olarak sağlanacak geçici korumayı kapsar. Bu Kanunun uygulanmasında, Türkiye’nin taraf olduğu milletlerarası anlaşmalar ile özel kanunlardaki hükümler saklıdır.
Görüleceği üzere Kanun 2. maddesinde taraf olunan milletlerarası anlaşmalar ve özel kanun hükümleri saklı tutulmuştur. Dolayısıyla, kanun uygulanırken taraf olunan bir uluslararası sözleşme söz konusu ise, uluslararası sözleşme hükümleri öncelikli olacaktır.
### Madde 3 - Tanımlar;
(1) Bu Kanunun uygulanmasında;
(...)
d) Başvuru sahibi: Uluslararası koruma talebinde bulunan ve henüz başvurusu hakkında son karar verilmemiş olan kişiyi,<br>
e) Çocuk: Henüz on sekiz yaşını doldurmamış ve ergin olmamış kişiyi,<br>
l) Özel ihtiyaç sahibi: Başvuru sahibi ile uluslararası koruma statüsü sahibi kişilerden; refakatsiz çocuk, engelli, yaşlı, hamile, beraberinde çocuğu olan yalnız anne ya da baba veya işkence, cinsel saldırı ya da diğer ciddi psikolojik, bedensel ya da cinsel şiddete maruz kalmış kişiyi,<br>
m) Refakatsiz çocuk: Sorumlu bir kişinin etkin bakımına alınmadığı sürece, kanunen ya da örf ve adet gereği kendisinden sorumlu bir yetişkinin refakati bulunmaksızın Türkiye’ye gelen veya Türkiye’ye giriş yaptıktan sonra refakatsiz kalan çocuğu
o) Sınır kapısı: Cumhurbaşkanı kararıyla Türkiye’ye giriş ve Türkiye’den çıkış için belirlenen sınır geçiş noktasını,<br>
ö) Son karar: Başvuru sahibinin başvurusuyla veya uluslararası koruma statüsü sahibi kişinin statüsüyle ilgili kararlardan; idari itirazda bulunulmaması ve yargıya başvurulmaması hâlinde Genel Müdürlük tarafından verilen kararı veya yargıya başvurulması sonucunda temyiz edilmesi mümkün olmayan kararı,<br>
p) Sözleşme: Mültecilerin Hukuki Durumuna Dair 1967 Protokolüyle değişik 28/7/1951 tarihli Mültecilerin Hukuki Durumuna Dair Sözleşmeyi,<br>
r) Uluslararası koruma: Mülteci, şartlı mülteci veya ikincil koruma statüsünü,<br>
s) Vatandaşı olduğu ülke: Yabancının vatandaşı olduğu ülkeyi veya yabancının birden fazla vatandaşlığının bulunduğu durumlarda, vatandaşlığında olduğu ülkelerden her birini,<br>
ş) Vatansız kişi: Hiçbir devlete vatandaşlık bağıyla bağlı bulunmayan ve yabancı sayılan kişiyi, (...) ifade eder. <br>
## Yabancılar Ve Uluslararası Koruma Kanununun Uygulanmasına İlişkin Yönetmelik 
Yabancılar ve Uluslararası Koruma Kanununun Uygulanmasına İlişkin Yönetmelik, 17 Mart 2016 Tarih, 29656 Sayısı ile Resmi Gazetede yayınlanmıştır. Yönetmelik, YUKK maddelerinin uygulanmasına yönelik yasal düzenlemeler içermektedir. 
