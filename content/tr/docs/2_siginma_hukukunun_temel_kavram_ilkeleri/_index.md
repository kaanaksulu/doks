---
title: "Sığınma Hukukunun Temel Kavram ve İlkelerİ"
description: ""
lead: ""
date: 2022-02-15T14:03:04+03:00
lastmod: 2022-02-15T14:03:04+03:00
draft: false
images: []
menu:
  docs:
    parent: ""
toc: true
---

İkinci Dünya Savaşının etkisiyle yaşanan ağır insan hakkı ihlalleri, zorla yerinden edilmeler ve göç akınları beraberinde hukuki düzenlemeler yapılması, sığınma hakkının evrensel bir insan hakkı olarak tanınması sonucunu doğurmuştur. Her ne kadar İnsan Hakları Evrensel Bildirgesinde baskı altında tutulan bir ülkeden başka bir ülkeye sığınma ve kabul görme durumu düzenlenmiş olsa da sığınılan ülkedeki hukuki statüye hukuki güvence getirilmesi ve sığınılan ülkenin yükümlülükleri gibi alanlar hakkında da uluslararası anlamda kalıcı bir düzenlemeye gidilmesi gerektiği gündeme gelmiştir. Bu bağlamda kalıcı ve uygulanabilir bir çözüm için Birleşmiş Milletler öncülüğünde ülkelerin ve sivil toplum örgütlerinin katılımıyla Cenevre'de gerçekleşen konferans serileri sonucunda 1951 Mültecilerin Hukuki Statüsüne İlişkin Birleşmiş Milletler Sözleşmesi kabul edilmiştir.
Bu bölümde, Uluslararası Koruma ve Geçici Korumaya ilişkin uluslararası ve ulusal mevzuatlar ele alınacaktır. “Uluslararası Koruma” başlığı altında, idari prosedürler, idari kararlar ve itiraz yolları; “Geçici Koruma” başlığı altında ise, Geçici Korumaya ilişkin temel mevzuat üzerinde durulacaktır. Son olarak konu ile ilgili AİHM kararlarına yer verilecektir. 
